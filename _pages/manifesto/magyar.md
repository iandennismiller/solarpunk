---
layout:     page
title:      Egy Solarpunk Manifesztó
permalink:  /manifesto/magyar.html
menu:       none
image:      /media/thumb-big.jpg
excerpt:    A Solarpunk spekulatív fikciós mozgalom, művészet, divat és aktivizmus, ami megválaszolni és megtestesíteni kívánja a kérdést, “hogy néz ki egy hosszú távon fenntartható civilizáció, és hogy juthatunk el oda?”
---

A Solarpunk spekulatív fikciós mozgalom, művészet, divat és aktivizmus, ami megválaszolni és megtestesíteni kívánja a kérdést: “hogy néz ki egy hosszú távon fenntartható civilizáció, és hogy juthatunk el oda?”

A Solarpunk esztétikája egyesíti a praktikust a gyönyörűvel, a jól megtervezettet a zöld és bujával, a cifra és színeset a sáros és szilárddal.

A Solarpunk lehet utópisztikus, csak optimista, vagy foglalkozhat a világ előrehaladásért való harccal, de sosem lehet disztópikus. A világunk az összeomlás szélén áll, megoldások kellenek, nem csak figyelmeztetések.

Megoldások a fosszilis üzemanyagok nélküli jólétre, a valódi hiányosságok igazságos kezelésére, és a bőség mindenkivel való megosztására, a hamis hiányok s hamis bőségek támogatása helyett, hogy kedvesebbek legyünk egymással és ez egyetlen bolygóval, min együtt élünk.

A Solarpunk egyszerre egy jövőkép, egy provokáció, egy életmód és megvalósítható indítványok az oda eljutáshoz.

1. Solarpunkok vagyunk, mert az optimizmust elvették tőlünk, és visszaszerzéséért küzdünk.
2. Solarpunkok vagyunk, mert ezenkívül csak a tagadás vagy kétség maradt.
3. A gyökerénél a Solarpunk egy jövőkép, ami megtestesíti a legjobbat, mit az ember képes elérni: egy anyagi hiányt nem szenvedő, poszt-hierarchiális, poszt-kapitalista világot, hol az emberiség a természet részeként látja magát, és a tiszta energia felváltja az olajat.
4. A «punk» a Solarpunkban a lázadásról, ellenkultúráról, poszt-kapitalizmusról, dekolonizációról és a lelkesedésről szól. Arról, hogy máshova megyünk mint a mainstream, ami egy egyre ijesztőbb irányba tart.
5. A Solarpunk ugyanannyira mozgalom mint zsáner: nem pusztán a történetekről szól, hanem megvalósításukról is.
6. A Solarpunk taktikai diverzitásban hisz: nincs egyetlenegy helyes módja a Solarpunk művelésének. Helyette a világ különböző közösségei mind adoptálják ezt a nevet és ötleteit, és egy önfenntartó forradalom saját kis fészkeit építik belőle.
7. A Solarpunk egy új, értékes nézőpontot kínál, egy paradigmát és szókincset, amin keresztül leírhatunk egy lehetséges jövőt. A retrofuturizmusba menekvés helyett egy teljesen új jövőbe tekintünk. Nem egy alternatív jövőbe, hanem egy lehetséges jövőbe.
8. A mi futurizmusunk nem nihilista mint a cyberpunk, és elkerüli a steampunk potenciális kvázi-reakciós tendenciáit: helyettük a találékonyságról, az alkotásról, a függetlenségről és közösségről szól.
9. A Solarpunk külön hangsúlyt fektet a környezetbarát fenntarthatóságra és a társadalmi egyenlőségre.
10. A Solarpunk arról szól, hogy módokat találjunk az élet csodásabbá tételévé számunkra és a minket követő nemzedékek számára.
11. A mi jövőnknek muszáj lesz újrahasznosítania és új dolgokat alkotnia abból, mink már most van. Az «okos városokat» leváltani okos polgárságra.
12. A Solarpunk felismeri a politika és a science-fiction egymásra való történelmi hatását.
13. A Solarpunk elismeri a science-fictiont nem csak mint szórakoztatást, de mint aktivizmust is.
14. A Solarpunk szembe kíván szállni a haldokló Föld képeivel, a gazdag és szegény közti áthidalhatatlan szakadékkal, és egy olyan társadalommal, miben cégek irányítanak mindent. És ezt nem százéves távlatokban, hanem itt és most.
15. A Solarpunk a fiatal maker mozgalomról, helyi megoldásokról, helyi energia hálózatokról, különböző autonóm funkcionális rendszerek létrehozásáról szól. A világ szeretetéről szól.
16. A Solarpunk befogad minden kultúrát, vallást, képességet, biológiai és társadalmi nemet és szexuális orientációt.
17. A Szoláprunk egy olyan társadalmi evolúció elérésének gondolata, ami továbbmegy a puszta toleranciánál, és egy sokkal tágabb könyörületet és elfogadást tanúsít.
18. A Solarpunk vizuális esztétikája nyílt és folyton fejlődő. Jelenleg (2019) a következők összemosása:
    1. 1800-as évekbeli, felfedezések korszaka (csak több biciklivel)
    2. Létező infrastruktúra kreatív újrahasznosítása (olykor posztapokaliptikus, olykor present-weird)
    3. Ehhez illő technológia
    4. Art Nouveau
    5. Hayao Miyazaki
    6. Jugaad féle innovációk a nyugaton túli világból
    7. High-tech backend egyszerű, elegáns kimenettel
19. A Solarpunk jövőbeli települései az Új Urbanizmus vagy az Új Gyalogosság és a környezetbarát fenntarthatóság elvei alapján épülnek.
20. A Solarpunk olyan épített környezeteket vizionál, melyeket kreatívan adaptáltak többek között a napenergia használatához, különböző technológiákat használva. A cél az önfenntartás és a természeti limiteket tisztelő életmód hirdetése.
21. A Solarpunkban képesek voltunk még pont időben megállítani bolygónk lassú pusztulását. Megtanultuk a tudományt bölcsen alkalmazni életkörülményeink jobbítására, a bolygóval nem szembemenve. Többé nem földesurak vagyunk. Gondnokok vagyunk. Kertészek vagyunk.
22. A Solarpunk:
    1. diverz
    2. helyet hagy a spiritualitás és a tudomány együttélésére
    3. szép
    4. megtörténhet. Már most.

*A Solarpunk közösség*

*Fordította Varga Jácint*

Ez a Mű a [Creative Commons Nevezd meg! – Így add tovább! 4.0 Nemzetközi Licenc](http://creativecommons.org/licenses/by-sa/4.0/) feltételeinek megfelelően felhasználható.
