---
layout:     page
title:      Un Manifest Solarpunk
permalink:  /manifesto/catala.html
menu:       none
image:      /media/thumb-big.jpg
excerpt:    El solarpunk és un moviment de ficció especulativa, art, moda i activisme que intenta respondre i encarnar la pregunta «com seria una civilització sostenible i com podem arribar-hi?»
---

El solarpunk és un moviment de ficció especulativa, art, moda i activisme que intenta respondre i encarnar la pregunta «com seria una civilització sostenible i com podem arribar-hi?»

L’estètica de solarpunk vincula el pràctic amb lo bell, lo ben dissenyat amb el verd i lo exuberant, el brillant i lo acolorit amb lo senzill i sòlid.

El solarpunk pot ser utòpic, simplement optimista, destinat a crear un món millor, però mai és distòpic. A mesura que el nostre món es posa més i més turbulent, el que necessitem són solucions, no només advertències. Solucions per prosperar sense combustibles fòssils. Per administrar justament l’escassetat real i compartir generosament en lloc d’alimentar una falsa escassetat i una falsa abundància. Per ser més afectuós entre nosaltres i amb el planeta que compartim.

El solarpunk és al mateix temps una visió del futur, una provocació reflexiva, una forma de vida i un conjunt de propostes realistes per aconseguir aquest futur.

1. Som solarpunk perquè ens han pres l’optimisme i estem intentant recuperar-lo.
2. Som solarpunk perquè les úniques opcions són el denialisme o la desesperació.
3. En el seu nucli, el solarpunk és una visió d’un futur que encarna el millor que la humanitat pot aconseguir: una postescassetat, un món postjeràrquic i postcapitalista on la humanitat es veu com a part de la natura i les energies netes reemplacen els combustibles fòssils.
4. El «punk», en solarpunk té a veure amb la rebel·lió, la contracultura, el postcapitalisme, el decolonialisme i l’entusiasme. Té a veure amb anar en una direcció diferent a la convencional, que és cada vegada més alarmant.
5. El solarpunk és tant un moviment com un gènere: no es tracta només d’històries, sinó també de com materialitzar-les.
6. El solarpunk abasta multitud de tàctiques: no hi ha cap manera correcta de fer solarpunk. De fet, diferents comunitats de tot el món abracen el nom i les idees i construir nínxols de revolució autosostenible.
7. El solarpunk ens proporciona una nova perspectiva valuosa, un paradigma i un vocabulari per descriure un possible futur. En lloc d’abraçar el retrofuturisme, el solarpunk posa la mirada completament en el futur. No un futur alternatiu, sinó un futur possible.
8. El nostre futurisme no és nihilista com el de cyberpunk i evita les tendències potencialment reaccionàries de steampunk: té a veure amb l’enginy, la generativitat, la independència i la comunitat.
9. El solarpunk emfasitza la sostenibilitat mediambiental i la justícia social.
10. El solarpunk tracta de trobar maneres de fer la nostra vida més meravellosa ara mateix i també la de les generacions que ens seguiran.
11. El nostre futur significa tornar a utilitzar el que ja tenim i, si cal, transformar-lo per donar-li un altre ús. Imagina desfer-se de les «ciutats intel·ligents» per una ciutadania intel·ligent.
12. El solarpunk reconeix la influència històrica que la política i la ciència ficció han tingut l’una amb l’altra.
13. El solarpunk reconeix la ciència ficció no només com a mer entreteniment, sinó també com una forma d’activisme.
14. El solarpunk vol oposar-se als escenaris d’una terra moribunda, una diferència insuperable entre els rics i els pobres, i una societat controlada per les corporacions. No en centenars d’anys, ara.
15. El solarpunk té a veure amb la cultura “maker” de la joventut, les solucions energètiques locals i les xarxes, les maneres de crear sistemes autònoms que funcionen. Té a veure amb estimar el món.
16. La cultura solarpunk inclou totes les cultures, religions, habilitats, sexes, gèneres i identitats sexuals.
17. El solarpunk és la idea d’una humanitat que assoleix una evolució social que abasta no només la mera tolerància, sinó una compassió i una acceptació més completes.
18. L’estètica visual de solarpunk està oberta i evolucionant. Ara és una combinació de:
    1. Era de la navegació a vela i del mite de la frontera vuitcentista (però amb més bicicletes)
    2. Reutilització creativa de la infraestructura existent (de vegades post-apocalíptica, de vegades contemporània-estrambòtica)
    3. Tecnologia apropiada
    4. Modernisme
    5. Hayao Miyazaki
    6. Innovacions d’estil jugaard des de països no occidentals
    7. Back-ends d’alta tecnologia amb resultats senzills i elegants
19. Els ambients construïts de solarpunk s’inspiren en els principis de nou urbanisme o nou pedestrianisme, i en la sostenibilitat mediambiental.
20. El solarpunk concep un entorn construït adaptat creativament per, entre altres coses, aprofitar el guany solar utilitzant diferents tecnologies. L’objectiu és promoure l’autosuficiència i la vida dins dels límits naturals.
21. En el solarpunk ens hem aturat just a temps per a frenar la lenta destrucció del nostre planeta. Hem après a utilitzar la ciència sàviament per millorar les nostres condicions de vida com a part del nostre planeta. Ja no som caps suprems. Som cuidadores. Som jardineres.
22. El solarpunk:
    1. és divers
    2. té espai per a la convivència de l’espiritualitat i la ciència
    3. és bonic
    4. pot succeir. Ara

*La Comunitat Solarpunk*

*Traduït per Mia Igual Aguilar i Alessandro Ardovini*

Aquesta obra està subjecta a una [llicència de Reconeixement-CompartirIgual 4.0 Internacional de Creative Commons](http://creativecommons.org/licenses/by-sa/4.0/).
