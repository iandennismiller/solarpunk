---
layout:     page
title:      מניפסט סולארפאנק
permalink:  /manifesto/hebrew.html
menu:       none
image:      /media/thumb-big.jpg
excerpt:    סולארפאנק היא תנועה בספרות בדיונית, אמנות, אופנה ואקטיביזם המבקשת לענות ולגלם את השאלה «איך נראית ציוויליזציה בת קיימא, ואיך נוכל להגיע לשם?».
---

<p dir="rtl">סולארפאנק היא תנועה בספרות בדיונית, אמנות, אופנה ואקטיביזם המבקשת לענות ולגלם את השאלה «איך נראית ציוויליזציה בת קיימא, ואיך נוכל להגיע לשם?».</p>

<p dir="rtl">האסתטיקה של סולארפאנק ממזגת את הפרקטי עם היפה, המעוצב עם הירוק והשופע, הבהיר והצבעוני עם הארצי והמוצק.</p>

<p dir="rtl">סולארפאנק יכולה להיות תנועה אוטופית, פשוט אופטימית, או מודאגת מהמאבקים בדרך לעולם טוב יותר, אבל לעולם לא דיסטופית. בעוד העולם שלנו מתערער מאסונות, אנחנו צריכים פתרונות, לא רק אזהרות.</p>

<p dir="rtl">פתרונות לשגשוג ללא דלקים מאובנים, לנהל בצורה הוגנת מחסור אמיתי ולחלוק בשפע במקום לתמוך במחסור שקרי ובשפע מזויף, להיות טובים יותר זה לזה ולכדור הארץ שאנו חולקים.</p>

<p dir="rtl">סולארפאנק היא בעת ובעונה אחת חזון של עתיד, פרובוקציה מחושבת, דרך חיים וסדרה של הצעות בנות השגה להגיע לשם.</p>

<ol dir="rtl">
    <li>אנחנו סולארפאנקיסטים כי האופטימיות נלקחה מאיתנו ואנחנו מנסים לקחת אותה בחזרה.</li>
    <li>אנחנו סולארפאנקיסטים כי האפשרויות האחרות היחידות הן הכחשה או ייאוש.</li>
    <li>בבסיסו, סולארפאנק הוא חזון של עתיד המגלם את הטוב ביותר ממה שהאנושות יכולה להשיג: עולם פוסט-מחסורי, פוסט-היררכי, פוסט-קפיטליסטי שבו האנושות רואה את עצמה כחלק מהטבע ואנרגיה נקייה מחליפה דלקים מאובנים.</li>
    <li>ה»פאנק» בסולארפאנק עוסק במרד, תרבות נגד, פוסט-קפיטליזם, דה-קולוניאליזם והתלהבות. מדובר בהליכה לכיוון שונה מהמיינסטרים, שהולך יותר ויותר לכיוון מפחיד.</li>
    <li>סולארפאנק היא תנועה באותה מידה שהיא ז&#8217;אנר: היא לא עוסקת רק בסיפורים, אלא גם באיך אנחנו יכולים להגיע לשם.</li>
    <li>תנועת סולארפאנק מאמצת מגוון טקטיקות: אין דרך אחת נכונה לעשות סולארפאנק. במקום זאת, קהילות מגוונות מרחבי העולם מאמצות את השם ואת הרעיונות, ובונות קנים קטנים של מהפכה שמקיימת את עצמה.</li>
    <li>תנועת סולארפאנק מספקת פרספקטיבה חדשה וחשובה, פרדיגמה ואוצר מילים שדרכו ניתן לתאר עתיד אפשרי אחד. במקום לאמץ עתידנות-רטרו, תנועת סולארפאנק מסתכלת לחלוטין אל העתיד. לא עתיד חלופי, אלא עתיד אפשרי.</li>
    <li>העתידנות שלנו אינה ניהיליסטית כמו סייבר-פאנק והיא נמנעת מהנטיות הכמו-ריאקציוניות של סטימפאנק: היא עוסקת בכושר המצאה, יצירתיות, עצמאות וקהילה.</li>
    <li>תנועת סולארפאנק שמה דגש על קיימות סביבתית וצדק חברתי.</li>
    <li>תנועת סולארפאנק עוסקת במציאת דרכים להפוך את החיים לנפלאים יותר עבורנו כעת, וגם עבור הדורות הבאים אחרינו.</li>
    <li>העתיד שלנו חייב לכלול ייעוד מחדש ויצירת דברים חדשים ממה שכבר יש לנו. תארו לעצמכם ש»ערים חכמות» נזרקות לפח לטובת אזרחות חכמה.</li>
    <li>תנועת סולארפאנק מכירה בהשפעה ההיסטורית שהיו לפוליטיקה ולמדע בדיוני זה על זה.</li>
    <li>תנועת סולארפאנק מכירה במדע בדיוני לא רק כבידור אלא כצורה של אקטיביזם.</li>
    <li>תנועת סולארפאנק רוצה להתמודד עם התרחישים של כדור ארץ גוסס, פער בלתי נסבל בין עשירים לעניים וחברה הנשלטת על ידי תאגידים. לא בעוד מאות שנים, אלא בהישג יד.</li>
    <li>תנועת סולארפאנק עוסקת בתרבות יצרנית צעירה, פתרונות מקומיים, רשתות אנרגיה מקומיות, דרכים ליצירת מערכות תפקוד אוטונומיות. מדובר בלאהוב את העולם.</li>
    <li>תרבות הסולארפאנק כוללת את כל התרבויות, הדתות, היכולות, המינים, המגדרים והזהויות המיניות.</li>
    <li>סולארפאנק הוא הרעיון שבו האנושות מגיעה לאבולוציה חברתית שמקדמת לא רק סובלנות, אלא חמלה וקבלה נרחבות יותר.</li>
    <li>האסתטיקה החזותית של תנועת סולארפאנק פתוחה ומתפתחת. כרגע, זהו שילוב של הדברים הבאים:
        <ol>
            <li>תקופת גילוי הארצות האירופאי במאה ה-19 (אבל עם יותר אופניים)</li>
            <li>שימוש חוזר יצירתי בתשתית קיימת (לפעמים פוסט אפוקליפטי, לפעמים הווה-מוזר)</li>
            <li>ניכוס טכנולוגיה</li>
            <li>אַר נוּבוֹ (Art Nouveau)</li>
            <li>הייאו מיאזאקי (סטודיו גיבלי)</li>
            <li>חדשנות בסגנון Jugaad מהעולם הלא מערבי</li>
            <li>טכנולוגיה מתקדמת עם שימוש פשוט ואלגנטי</li>
        </ol>
    </li>
    <li>עתיד סולארפאנק נבנה על פי עקרונות של ניו אורבניזם או ניו הולכי רגל (New Pedestrianism) וקיימות סביבתית.</li>
    <li>תנועת סולארפאנק חוזה סביבה בנויה המותאמת באופן יצירתי לקליטה סולארית, בין היתר, תוך שימוש בטכנולוגיות שונות. המטרה היא לקדם הסתפקות עצמית וחיים בגבולות טבעיים.</li>
    <li>בעתיד סולארפאנק נסוגנו בדיוק בזמן כדי לעצור את ההרס האיטי של הפלנטה שלנו. למדנו להשתמש במדע בחוכמה, לשיפור תנאי החיים שלנו כחלק מהכוכב שלנו. אנחנו כבר לא אדונים. אנחנו מטפלים. אנחנו גננים.</li>
    <li>סולארפאנק:
        <ol>
            <li>הוא מגוון</li>
            <li>יש בו מקום לרוחניות ולמדע להתקיים במקביל</li>
            <li>הוא יפייפה</li>
            <li>הוא יכול לקרות. עַכשָׁיו.</li>
        </ol>
    </li>
</ol>

<p dir="rtl">קהילת סולארפאנק</p>

<p dir="rtl">תורגם על ידי ירדן שפנר</p>

<p dir="rtl"><a href="http://creativecommons.org/licenses/by-sa/4.0/"></a><br>עבודה זו מורשית במסגרת רישיון בינלאומי<a href="http://creativecommons.org/licenses/by-sa/4.0/">Attribution-ShareAlike 4.0</a>.</p>
